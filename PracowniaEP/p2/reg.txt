Regulamin przedmiotu Systemy Operacyjne (SOI)


Przedmiot składa się z wykładu i laboratorium, ocenianych niezależnie.  Część
teoretyczna jest oceniana w skali 0-60 punktów na podstawie kolokwium (20
punktów) i egzaminu (40 punktów). Laboratorium jest oceniane w skali od 0 do
40 punktów. 


Laboratorium 
------------

- każde z ćwiczeń laboratoryjnych jest oceniane niezależnie, w ustalonej dla
  danego ćwiczenia skali punktowej, 4 punkty dla ćwiczeń dwugodzinnych i 8
  punktów dla ćwiczeń czterogodzinnych.

- ocenę ćwiczenia wystawia prowadzący dany termin laboratorium i jest ona
  ostateczna, 

- suma możliwych do zdobycia punktów z laboratorium wynosi 40. Wymagane jest
  uzyskanie co najmniej 20 punktów,

- niezaliczenie dwóch ćwiczeń jest równoznaczne z niezaliczeniem przedmiotu,

- w przypadku ćwiczeń czterogodzinnych, czyli odbywających się w dwóch
  kolejnych terminach laboratorium, na pierwszy termin należy dostarczyc w
  postaci spisanej pełną koncepcję/projekt rozwiązania. Oddanie koncepcji jest
  obowiązkowe w pierwszym z dwóch terminów laboratorium. Koncepcja jest omawiana
  z prowadzącym, prowadzący ocenia koncepcję w skali 0-2 punkty. W drugim
  terminie ćwiczenia czterogodzinnego dokonywany jest odbiór zadania, przy czym
  sposób wykonania weryfikowany jest z treścią przedstawionego uprzednio
  projektu. Realizacja zadania oceniana jest w skali 0-6 punktow. Sumarycznie za
  zadanie czterogodzinne można więc otrzymać maksymalnie 8 punktów.

- zadania muszą być oddawane w ustalonym dla nich terminie. Zadanie może być
  oddane do tygodnia (do kolejnego terminu) później, ale wiąże się to z
  automatycznym pomniejszeniem liczby możliwych do zdobycia punktów za ćwiczenie
  o 1. Spóźnienie o więcej niż tydzień powoduje uzyskanie 0 punktów za ćwiczenie,
  
- studenci zobowiązani są do wysyłania poprzez e-mail swoich wszystkich
  rozwiązań na adres prowadzącego dane zajęcia laboratoryjne,

- jako termin oddania ćwiczenia rozumie się: albo datę demonstracji ćwiczenia
  w trakcie zajęć laboratoryjnych prowadzącemu, albo datę otrzymania od
  studenta przez serwer pocztowy obsługujący skrzynkę pocztową prowadzącego
  zajęcia e-maila z rozwiązaniem - w zależności od tego, które zdarzenie
  wystąpi jako pierwsze, 
  
- w przypadku wysyłania rozwiązania przez e-mail obowiązuje termin do północy
  dnia, w którym odbywały się zajęcia laboratoryjne. 
  
- wysłanie rozwiązania przez e-mail nie zwalnia studenta z obowiązku
  demonstracji rozwiązania prowadzącemu w trakcie kolejnych zajęć
  laboratoryjnych. Dopiero po takiej demonstracji, po uwzględnieniu daty
  odebrania e-maila z rozwiązaniem, prowadzący ocenia punktowo ćwiczenie,

- w przypadku jednokrotnego wykrycia faktu niesamodzielnej pracy studenta nad
  rozwiązaniem ćwiczenia, traci on możliwość uzyskania z przedmiotu oceny
  wyższej niż 3.0,

- w uzasadnionych przypadkach prowadzący zajęcia może złagodzić wobec studenta
  obostrzenia wynikające z pozostałych punktów regulaminu laboratorium.

- treści zadań laboratoryjnych umieszczane są na serwerze
  http://studia.elka.pw.edu.pl/ na stronie przedmiotu SOI

- przewidziany jest jeden termin dodatkowy umożliwiający odrobienie jednego
  zaległego ćwiczenia osobom, które były nieobecne w którymś ze standardowych
  terminów laboratorium. Nie ma możliwości poprawiania oddanego wcześniej
  ćwiczenia. Nie ma też możliwości przystąpienia w terminie dodatkowym do
  ćwiczenia, z którego uprzednio z wejściówki otrzymano 0 punktów.


Wykład
------

- ocena z wykładu jest wystawiana na podstawie pisemnego testu wiedzy w trakcie
  semestru i egzaminu w sesji. Student ma prawo do przystąpienia do 2 terminów
  egzaminu. Wymagane jest uzyskanie co najmniej 30 punktów z kolokwium i
  egzaminu łącznie.

- punkty uzyskane z części teoretycznej (wykład) i z części laboratoryjnej są
  sumowane. Przedmiot zalicza suma 51 punktów.

- skala ocen z przedmiotu jest następująca:

      51-60      3
      61-70      3.5
      71-80      4
      81-90      4.5
      91-100     5

- w indywidualnych przypadkach wykładowca ma prawo podwyższyć ocenę.
